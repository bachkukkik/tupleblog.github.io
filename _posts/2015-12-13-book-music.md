---
layout: post
title: ปีใหม่ใกล้เข้ามา
author: Titipata
description: "นับถอยหลังสู่คริสมาสต์และปีใหม่ในสหรัฐ"
image:
  feature: zoo-light.jpg
tags: [Christmas, Chicago]
comments: true
---


คริสมาสต์ใกล้จะมาถึงแล้ว อีกเพียง 12 วันก็จะถึงวันก่อนคริสมาสตร์หรือ Christmas Eve แล้ว โดยปกติที่สหรัฐ เราจะเริ่มนับถอยหลังช่วงวันหยุดปีใหม่ตั้งแต่หลังวัน Thanksgiving ซึ่งจะเกิดขึ้นในวันพฤหัศสัปดาห์ที่สี่ของเดือนพฤศจิกายน
Thanksgiving เป็นวันรวมกลุ่มครอบครัวหรือเหล่าเพื่อนๆมากินทำอาหารกันที่บ้าน เช่น อบไก่เตอร์กี, ทำ Green bean casserole, พายแอปเปิ้ล และทำอาหารคลาสสิกอื่นๆอีกมากมายแล้วแต่บ้านไหนชอบทำอะไรเลย หลังจากการกินแล้วเนี่ย กิจกรรมหลักของชาวมะกันก็คงจะเป็นการดูฟุตบอล (อเมริกันฟุตบอล) เช่นการดู Super bowl เป็นกิจกรรมแบบรวมเพื่อนฝูงและครอบครัว นอกจากวันนีแล้วคนไทยส่วนมากที่ไทยมักรู้จักช่วงเทศกาล Thanksgiving จาก Black Friday หรือวันศุกร์หลังจาก Thanksgiving หรือ Cyber Monday


Black Friday เริ่มตั้งแต่กลางคืนหลังจาก Thanksgiving วันนี้เป็นวันที่สินค้าลดราคาถูกสุดๆ เรียกได้ว่าลดล้างสต็อก ซึ่งมีทั้งเสื้อผ้าและก็อุปกรณ์อิเล็กทรอนิคส์ที่ลดจนเราอดใจไม่ไหวเลยทีเดียว ลดทั้งออนไลน์สำหรับขาช้อปจากทาง Amazon และเว็บเสื้อผ้าที่ตัวเองชอบ นอกจากนั้นตามร้านค้าหรือ outlet ก็ลดราคากันอย่างมาก ถ้าเห็นจากข่าวทุกปีท่ีสหรัฐก็จะมีคนแห่วิ่งกันเข้าไปซื้อของหรือต่อคิวรอหน้าร้านค้าเช่น Best buy ตั้งแต่คืนวันพฤหัส บางทีการลดราคานี้เรียกว่า Door Buster Sell คือแปลง่ายๆว่ารอพังประตูเข้าไปช้อปปิ้งกันเลยทีเดียว ส่วนวันจันทร์หลังจาก Thanksgiving อีกทีก็เรียกว่า Cyber Monday ซึ่งเป็นวันที่สินค้าอิเล็กทรอนิกส์จะถูกเอามาลดราคาเพิ่มขึ้นไปอีกหรือมีสินค้าใหม่ลดราคา เช่นพวก Play Station, X-Box และแก็ตเจ็ตอื่นๆอีกมากมาย


หลังจากช่วง Thanksgiving ตามเมืองใหญ่ๆในอเมริกา ร้านค้าก็จะเริ่มตกแต่ด้วยการประดับไฟน่ารักๆ ตามสวนสาธาณะหรือสถานที่สำคัญๆก็จะเริ่มเปิดลานไอซ์เสกตให้คนที่อยากเล่นเข้าไปเล่นได้ อย่างในชิคาโก้ก็จะประดับไฟที่ Lincoln Park ซึ่งเป็นสวนสัตว์ที่เข้าฟรีในชิคาโก้ และลานไอซ์เสกตที่คนนิยมไปเล่นก็คงไม่พ้น Millennium Park ซึ่งมีถั่วสีเงินก้อนยักษ์หรือ Cloud Gate นั่นเอง

<figure><center>
  <a href="http://www.lpzoo.org/sites/default/files/images/events/zlpromo_southlawn670.jpg">
    <img width="300" src="http://www.lpzoo.org/sites/default/files/images/events/zlpromo_southlawn670.jpg"/>
  </a>

  <figcaption>
    <a title="ไฟประดับประดาที่ Lincoln Park Zoo ในชิคาโก้"></a>
  </figcaption>
</center></figure>


นอกจากนี้ก่อนช่วงคริสต์มาสก็ยังมีวันเล็กๆน้อยๆอย่างชิคาโก้ก็มีเทศกาลเล็กๆ เช่นวันนี้เป็นช่วงนับถอยหลัง 12 วันจากคริสมาสต์หรือเรียกว่า The Twelve Bars of Christmas (TBOX day) คนก็จะแต่งตัวกันแล้วแต่ธีมที่ชอบ เป็นแต่งซานตาคลอสหรือใส่ชุดสีเขียวๆซึ่งเราไม่รู้ว่ามันเรียกว่าอะไร จริงๆแล้วมันคือวันฉลองดีๆนั่งเอง คนมักจะนัดเจอกันตั้งแต่เช้า แล้วก็ดื่มและปาร์ตี้กันจนกลางคืน อะไรประมาณนั้น


ส่วนนักเรียนที่นี่ ช่วงนี้เรียกว่า Winter break เป็นช่วงหลังจากสองไฟนอลของ Fall semester/quarter เรียกว่าเป็น prime time สำหรับคนที่ชอบเที่ยวหรืออยากหยุดยาวๆเลยทีเดียว คนส่วนมากก็จะหนีอากาศหนาวทางตอนเหนือลงไปเที่ยวตามทะเลแคริบเบียน หรือไม่ก็ไปเที่ยวอเมริกาใต้ บางส่วนก็กลับไทย บางส่วนก็อาจจะบินไปฉลองปีใหม่ตามเมืองใหญ่ๆ เช่นนิวยอร์คซึ่งเรียกได้ว่าเป็นเมืองขึ้นชื่อสำหรับการไปเคาท์ดาวน์ปีใหม่ในอเมริกาเลย ใครที่อยากไปเคาท์ดาวน์เราแนะนำให้ลองอ่าน New York First time ดู


นอกจากการไปเที่ยวแล้ว ปีนี้่มีหนังเข้าช่วงคริสมาสต์หลายเรื่องมากๆ ที่เราตั้งตารอมากที่สุดคงจะเป็น Star Wars, Force Awaken ซึ่งจะเข้าโรงหนังสัปดาห์หน้าแล้ว โดยส่วนตัวเราชอบดูหนังที่นี่มาก เพราะคนในโรงจะขำดังมากหรือส่งเสียงเฮเวลามีฉากสำคัญๆ เรียกว่าการไปดูหนังเป็นการไปมีอารมณ์ร่วมกับคนอื่นๆในโรงหนังดีๆนี่เอง ให้อารมณ์อย่างกับไปดูคอนเสิร์ตอะไรแบบนั้นเลย เราจองตั๋วไปเรียบร้อย ตอนนี้รอนับถอยหลังอย่างใจจดใจจ่อ

ส่วนใครที่อยู่ไทยไปฉลองลานเบียร์ ไปเที่ยวต่างจังหวัด ต่างประเทศ หรืออยู่บ้านชิวๆ ก็ขอให้สนุกกับช่วงปีใหม่นะ


## เพลงแนะนำ

นอกจากเทศกาลแล้ว เราก็ต้องมีเพลงประกอบบ้าง ตอนนี้ชอบสองเพลงนี้มากๆ เพลงหลังนี่ไม่เกี่ยวกับคริสมาสต์เลย

<iframe width="560" height="315" src="https://www.youtube.com/embed/z1rYmzQ8C9Q" frameborder="0" allowfullscreen></iframe>

<iframe width="560" height="315" src="https://www.youtube.com/embed/ZCL-MraDbaI" frameborder="0" allowfullscreen></iframe>


## หนังสือแนะนำ

สำหรับคนที่อยู่บ้านไม่ได้มีแพลนออกไปไหนช่วงปีใหม่ ลองซื้อหนังสือหรือ e-book มาอ่าน เราพึ่งอ่านสองเล่มนี้ไป: Fangirl เขียนโดย Rainbow Rowell หรือถ้าใครที่ชอบแนว geek หรือ science fiction หน่อย ลองอ่าน Ready Player One เขียนโดย Ernest Cline เล่มนี้เจ๋งมากๆแนะนำให้อ่านสุดๆ
